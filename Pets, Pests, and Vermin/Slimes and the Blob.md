# Slimelar
İnsanlık, uzaydaki yolculukları sırasında birçok farklı canlı ile karşılaştı. Farklı galaktik medeniyetlerden, konuşan kedilere kadar evren birsürü inanılmaz canlıyı içinde barındırır. Slimelar da bunlardan birisi.

Slimelar, kökenleri hakkında kesin bir bilgi bulunmayan ancak herkesin karşılaşabileceği sinir bozucu sorunlardan biridir. Son derece hızlı çoğalabilen slimelar, yaşam gücü olan her canlıyı beslenme kaynağı olarak kullanabilirler. Tarımı ve hayvancılığı tehdit ederler. Ayrıca olağanüstü durumlarda insanları dahi tehlikeye atabilirler. Uzay gemilerine bulaşıp, farklı alanlara yayılabilirler.

Fizyolojik olarak slimelar, içlerinde slimenin çekirdeğini barındırırlar. Bu çekirdek, slimenin önemli işlevlerini gerçekleştirir ve sinir merkezi gibi davranır. Slimelar, düşük düzeyde zeka sergiler ve işitsel uyarılara tepki olarak hareket ederler. Bazılarınız, bu hareketlerle iletişim kurmaya çalıştıklarını düşünüyor olabilir, ancak bilim insanları bu iddiaları tamamıyla reddediyor.

Slimelar farklı renklere sahip olabilir ve renklerine bağlı olarak farklı özellikler gösterebilirler. Bu renk mutasyonları, genellikle slimenin bulunduğu ortama göre belirlenir ancak bazı durumlarda bu durum rastgele hale gelebilir. Bilim insanları henüz bu fenomenin açıklamasını bulamamıştır.

Aşırı yaygınlıkları nedeniyle, birçok bilim insanı slimeları kullanabilcekleri alanlar(Enerji üretimi, verimlilik vs.) bulmaya çalıştı ancak görünüşe göre başarısız oldular. Bu yüzden Nanotrasen, slimelar için bir kullanım alanı keşfetmek amacıyla Xenobiyoloji görev gücü oluşturdu. Nanotrasen'in bu alandaki en iyi adamlarının birçoğu, slime çekirdeklerinin bu nihai keşifte önemli rol oynayacağını düşünmektedir.

# Blob
Bazen, bir slimede bir şeyler ters gider. Bir kanser gibi, hücreler kontrolsüz bir şekilde bölünmeye başlar. Slime yeni ve daha sağlıksız bir form alır. Bu fenomenin ortak terimi Bloblaşma'dır ve bunun oluşturduğu organizma, yaygın bir tabirle, Blob olarak bilinir. Bloblar enerjilerine bakılmaksızın sonsuza kadar çoğalabilir ve yolundaki her şeyi tüketir. Bir istasyondaki bir Blob salgını, tüm yaşam için ciddi bir risk haline gelir.